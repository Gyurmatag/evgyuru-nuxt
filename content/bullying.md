**A BULLYING-jelenség kezelése egyedülálló témanap keretében**

**Sajátélmény, szakemberek, kiállítás**

A  BULLYING  hazánkban  is  széles  körben  elterjedt,  azonban  szakemberek  hiányában  kevéssé  kezelt jelenség. Leginkább a megfélemlítés, megalázás, zaklatás lehet a helyes kifejezés rá. Általában gyermekek és  fiatalok  között  üti  fel  a  fejét:  csoportosan  tartják  „rettegésben”  társukat,  aki  képtelenné  válhat  a segítségkérésre is.

Az Évgyűrű Alapítvány munkatársai egy egyedülálló programot dolgoztak ki a jelenség hatékony kezelésére, preventív  módon  való  érzékenyítésére.  A  kb.  3  órás  projektnap  keretén  belül  a  szakemberek  az  adott intézménybe ellátogatnak. A szakemberteam egyik tagja a 29 éves H. Tamás maga is áldozat volt. Megélt helyzeteinek  elbeszélésével,  tanácsaival  hívnánk  fel  a  figyelmet  a  jelenség  kezelésére.  Tamás  fájdalma enyhítéseként festeni kezdett: így adja ki magából a felgyülemlett megaláztatást.

A gyermekkorban sokat bántott, zaklatott ember felnőtt korára zárkózottá válhat, nehezen lép kapcsolatba másokkal,  képtelen  nemet  mondani,  indokolatlanul  is  fél  szerettei  elvesztéstől,  a  saját  problémáit súlytalannak érzi, segítséget soha nem kér. Célunk, hogy ezektől óvjuk meg a fiatalokat, merjenek segítséget kérni  szüleiktől,  tanáraiktól,  ők  pedig  legyenek  készek  hathatós  segítséget  biztosítani,  hogy  már  apró jelekből is felismerjék a jelenséget, és képesek legyenek azt kezelni.

A projektnap egy interaktív pódiumbeszélgetéssel veszi kezdetét, amit konfliktuskezelésben jártas szakértő moderátor  vezet.  Ekkor  irányított  kérdésekre  adott  válaszokból  ismerhetjük  meg  Tamás  történetét, kendőzetlenül,  őszintén.  A  beszélgetésbe  a  csapat  pszichológus  szakembere  is  bekapcsolódik.  De természetesen a közönség, a résztvevők közül bárki beleszólhat, kérdezhet…

A témanapon érdemes megjelennie a gyermekeknek, a pedagógusoknak és a szülőknek is. Miután a kb. 1 – 1,5 órás „beszélgetés” véget ér, a pedagógusok, a szülők és a szakember közül a konfliktuskezelési szakértő és a pszichológus különvonulnak, és segítséget adnak az érdeklődőknek, hogyan ismerjék fel a bullyingot, hogyan  kezeljék,  kiket  vonhatnak  be  az  esetkezelésbe  stb.  Megismerhetik  a  legfrissebb,  talán leghatékonyabb  konfliktuskezelési  technikát,  a  resztoratív  konfliktuskezelést.  Ezzel  párhuzamosan  a gyermekek H. Tamás vezetésével megtekintik azt a kb. 12 plakátszerű képből álló tárlatot, amelyet Tamás a művészetterápia segítségét igénybe véve alkotott, és gyógyulási folyamatában jelentős segítségére volt.

Iskolában, kollégiumokban javasoljuk megszervezni a kötetlen beszélgetést diákok, szülők, tanárok számára, ahol Tamással, mint áldozattal konfliktuskezelő szakember beszélget, a közönség alakíthatja a beszélgetést, sőt kérdezhet is a rendezvény pszichológusától.

**A BULLYING-témanap fő céljai:**

1) Kerüljenek felszínre az intézményekben a bullying esetek.
1) Vegye észre apró jelekből a pedagógus, a szülő, hogy bullying–gyanús esettel áll szemben.
1) Kezelje hozzáértően a pedagógus, a szülő a problémát.
1) Sajátélményes példán keresztül a gyerekek kapjanak erőt a kinyilvánításhoz, merjék felvállalni a rájuk irányuló bullyingot, beszéljenek róla közösségekben.
1) Szakemberektől  az  érintett  körök  (diákok,  tanárok,  szülők)  kapjanak  segítséget  a  bullying kezelésében

**Célcsoport:** diákok 9 és 18 év között, plusz a tanárok, szülők (iskolák, kollégiumok, szervezetek)

**Várható  társ./gazd.  hatás:**  A  rendezvényeknek  köszönhetően  a  téma,  mint  a  BULLyiNG  fókuszba állításával többen mernek majd segítséget kérni szakembertől, szülőtől, akik a témanap és az interaktív beszélgetések hatására kompetensen tudnak hathatós segítséget nyújtani a bajba jutottnak.

A  témanap  kiegészíthető  30  órás  akkreditált  pedagógus  továbbképzéssel,  melyen  akár  szülők  is  részt vehetnek.

**Bővebb információ:** Évgyűrű Alapítvány 0670 3642019 
