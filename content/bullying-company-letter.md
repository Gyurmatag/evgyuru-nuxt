Tisztelt Cégvezető Asszony/Úr!

Engedje meg, hogy az egri Évgyűrű Alapítvány nevében egy egyedülálló kezdeményezésre hívjuk fel a figyelmét.

Amennyiben az Ön cégének is fontos a Corporate social responsibility, kérem, olvassa el levelünket!

A társadalmi felelősségvállalás, vagy vállalati felelősségvállalás (CSR) egy olyan üzleti fogalom, ami szerint a vállalatok figyelembe veszik a társadalom érdekeit, tekintettel vannak tevékenységük kifejtése mellett a közvetlen vagy tágabb környezetükben élők jólétlére.

A vállalatok társadalmi felelősségvállalásának koncepciói olyan válaszok a globális problémák megoldásának kihívásaira, vagy épp a problémára való figyelemfelhívásban, amelyek a prioritást élvező gazdasági érdekeik mellett a társadalmi ügyekkel való foglalkozást azzal szinte azonos szintre emelik. Választ adnak a problémák megoldásához vezető út szervezeti-szervezési kihívásaira.

Az Évgyűrű Alapítvány most ebben kéri az Ön segítségét.

Amennyiben az Ön cége számára is fontos a társadalmi felelősségvállalás, most itt a lehetősége, egy egyedülálló programhoz csatlakozni, és az Ön által kiválasztott iskola(ák) számára hathatós segítséget nyújtani!

Kérem, ismerje meg az Évgyűrű Alapítvány Stop Bullying témanapját, amely most az Ön cégének köszönhetően szakmai segítséget nyújthat a kiválasztott intézmény diákjainak, pedagógusainak és a szülők népes táborának!

Bullying: magyarul a „csúfolódás, piszkálódás, megalázás, kiközösítés, megfélemlítés” szavakkal körülírható cselekedet, ami a jelenlegi statisztikák szerint a gyerekek 2/3-át érinti.  Intézményi szintű kezelése nem minden esetben megoldott, mert szakemberek hiányában bátortalanul nyúlnak a témához a pedagógusok, a szülők. Hajlamosak elbagatellizálni a kérdést.

A Stop Bullying program egy egyedülálló megközelítése az intézményi zaklatás kezelésének. H. Tamás tanulmányai során gyakran megtapasztalta saját bőrén a bullyingot. Ma felnőttként, már gyógyultan vállalta, hogy felvilágosító körútján beszél a fiatalokkal arról, amit átélt. Tamás "kifestette" magából a megélt borzalmakat, és plakátszerű festményeit a témából kiállítja az intézményekben. Közben klinikai szakpszichológus és konfliktuskezelési szakember segíti a jelenlévőket (diákokat, tanárokat, szülőket) a jelenség felismerésében, kezelésében. Tamás komolyan vette Srammel Ivett pszcighológus mondatát, miszerint: „LÉGY AZ A FELNŐTT, akire gyermekként szükséged lett volna…”

A program teljes tartalmával (sajátélményes beszámoló, irányított beszélgetés szakemberrel, kiállítás a témában, pszichológusi támogatás, művészi tevékenység-alkotás, képzés, mentorálás) kérhető az ország bármely pontjára, intézményeknek, szervezeteknek.

A Stop Bullying témanap teljes költsége 490 000 Ft. Önnek csak jeleznie szükséges számunkra, hogy szívesen támogatná a program megvalósulását az ország bármelyik köznevelési intézményében.

Alapítványunk minden további szervezési folyamatot megold, tárgyal az intézményekkel, megszervezi a napot, a helyszínre szállítja a szakembereket és a kiállítást is.

Ha Önnek is valóban fontos a mély vállalati felelősség és valóban felelős vállalatot irányít, éljen a lehetőséggel, és tegyen jót, segítse a környezetében található iskolát, középiskolát!

Ha felismeri a fokozódó társadalmi igazságtalanságot, mint korunk egyik legfontosabb kihívását, elismeri, hogy a vállalatoknak gazdasági súlyukhoz mérten munkálkodniuk kell a megoldásokon, őszintén felméri saját súlyát és lehetőségeit, úgy érzi, szívesen megfinanszírozna egy (vagy akár több iskolában) Stop Bullying témanapot, kérem, keressen bizalommal! Hiszen: tíz diákból egyet hetente többször is bántalmaznak az iskolában a kortársai - derül ki az Oktatáskutató és Fejlesztő Intézet (OFI) tanulmányából. Az 5-8. osztályos diákok kétharmadát bántalmazták már fizikailag, verbálisan vagy virtuálisan az iskolában.

Tegyen az Ön cége is tervszerűen, koncentráltan lépéseket a fenntarthatóbb, szebb világért, ahol a gyerekek nem bántjá

Levelünk csatolmányában találnak írásokat a megvalósult programról, valamint a sajtóérdeklődésnek köszönhetően néhány rádiós interjú, valamint újságcikk is olvasható.

Várjuk megtisztelő megkeresésüket, kérdéseiket!

Eger, 2022. 11. 02.

Tisztelettel:

Márkus Róbert Zsolt

programfelelős, Évgyűrű Alapítvány